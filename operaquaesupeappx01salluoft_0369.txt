1

PRAEFATIO. xx

perstitione cogitandique ignavia, quae vero invenien-
-do plurimum officit, quam longissime absit, factum
est, ut huic uni plus deberem ‚ quam ceteris omni-
bus3 neque aegre tuli multis locis, quorum veram
explicationem me sperabam primum propositurum
esse, eandem ab illo interpretandi viam prius ini-
tam esse. Nam quum veritati unice studuerim, non
praeceptam mihi putavi laudis materiem, sed potius
pro veri reperti argumento habui, si rationibus ac-
curate ponderatis ad consensum cum Fabro ducerer.
Praeterea in singulorum verborum explicatione non
sine maxima utilitate consului duo opera, quibus
haud scio an novissimo tempore plurimum ad accu-
ratiorem linguae Latinae cognitionem collatum sit,
Doederlini alterum, de originatione et cognata si-
gnificatione vocum Latinarum , alterum Handii de
particulis Latinis, quos libros par est in omnium
manibus versari, qui ultra vulgarem modum sapere

volunt.

Quod ad Fragmenta Sallustii attinet, quae fue—-
runt fortasse qui hoc volumine simul cum bello Iu-
gurthino me editurum exspectarent, nec volui iam
nunc adiicere, nec potui. Primum enim verendum

erat, ne iis additis huius voluminis moles nimis ex-

