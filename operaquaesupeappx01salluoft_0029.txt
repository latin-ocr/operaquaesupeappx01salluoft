PRAEFATIO. xxv

peditis-simum habere usum, etiam in prioris volu-
minis variis lectionibus congerendis ei accidit, ut
nonnullas earum, quas Cottius et Havercampius
praebent, omitteret, receptarum autem interdum pa-
rum aptum et accuratum ordinem institueret. Ope-
ram igitur dabimus, ut nihil desit omnium lectio-
num, quae et ante Gerlachiumâ€š et ab ipso, et post
eum e codd. prolatae sunt, tum ut tali ordine dis-
ponantur, ex quo et corruptelarum caussae, et co-
dicum inter se similitudines facile appareant, deni-
que ut quovis loco accurate indicetur, quid codices
revera praebeant, aut, ubi editorum incuria factum
est, ut hoc sciri nequeat, ut certe hoc ipsum mo-
neatur, ne si nihil dictum sit temere cum vulgata
consentire videantur. Ac quoniam tum de singulo-
rum codicum externa et interna ratione accuratius
agendum erit, eo negotio nunc quidem supersedere
possumus, praesertim quum ad codices significandos
iisdem signis ut priores editores usi simus, ita ut,
si cui opus videatur, facile ex Cottii Gerlachiique
editt. eorum notitia peti possit. Hoc unum addere
placet, me non magis quam Gerlachium codicum
quas dicunt familias investigare potuisse, quamquam
ut id fieri posset summa cura scripturas ponderavi
et inter se contuli, quo eorum certe satisfacerem
desideriis, qui, nisi in ipso operis introitu familias
istas et classes dispositas vident, continuo clamant
frustra elaboratum esse, neque ullam scriptori salu-
tem nisi ab eo qui classes noverit et constituerit
sperari posse. Sed viderint isti, num ad certam
aliquam et communem originem revocari possint libri,

