IUGURTHA. CAP. LX. 321

alteri alteros sauciare, quam semet tegere3 clamor2
permixtus hortatione, laetitia,.gemitu‚ item strepitus
armornm ad coelum ferri, tela utrimque volare.
Sed illi, qui moenia defensabant, ubi hostes paul—3

lum modo pugnam remiserant ‚ intenti proelium

commode abesse que concedimus. — Sequentia haud uno nomine
ab editoribus tentata sunt. Primum enim multi, in quibus Bipp„
Muellerus et Gerlachius, post agere commate distinxerunt, quod
propterea ferri nequit, quia agere sensu a sequentibus verbis ita
differt, ut hoc in universum et generaliter obsessorum conamina de-
signet, illis autem peculiaris ratio resistendi significetur. Quare
haec diversa non possunt uno tenore efferri, sed maiore interpun-
ctione dis-iungenda sunt. Sed gravior dissensus est interpretum de
verbis oppugnare aut parare, quae multi nd solos oppidanos refe-
runt, Cottius autem ita posita censet, ut prius ad Romanos spectet,
posterius tantummodo ad oppidanos, assentiente Gerlachio, qui sa-
tis inconsulto: „quae personarum mutatio, inquit, solemnis apud
Sallustium.“ Quasi vero huic scriptori solemne sit perplexe et vi-
tiose dicere. Praeter Gerlachium enim vix quisquam intelligat op-
pugnare de Romanis dici, quum auctor eam certaminis describendi
rationem inierit, ut primo loco de Romanis dicat, tum de oppidanis
agat, denique utrosque simul tangat. Quare quum secundi membri
subiectum sint oppidani, ad quos agere et parare referri concedit
Germanus, nullo modo fieri potest, ut medinm verbnm ex alio
subiecto, et quidem huic membro prorsus alieno, pendeat. Non
minoris autem momenti ad perversam sententiam refellendam hoe
est, quod oppugnare et parare verba aut porticula disiuncta sunt,
quae praedicati bipartiti ratio suapte notione luce clarius demon-
strat, subiectum unum esse, non duplex. Hactenus in re ipsa con-
sentimus cnm Fr. Gronov-io, qui in Observatt. IV, 19. p. 749. ed.
Lips. eandem loci explicationem amplectitur-3 sed quod idem op-
pugnare in propugnare vel nolentibus omnibus libris mutandum

censet, id nobis, quamquam in Bern. 1. revera ita scriptum est,
’ non persuasit. Ac sane verum est, qno ille argumento nititur, qui
moenia, castra, naves contra hostium impetum defendant, pro—
pugnare, et propugnatores dici (cf. Oudendorp. ad Caes. Β. G. Vll,
25, 3. Liv. IX, 39, ἴ. XXVI, 6, 1.); sed inde non sequitur nostro
loco oppugnare falsum esse. oppidanorum enim in Romanos ira

Π. 21

